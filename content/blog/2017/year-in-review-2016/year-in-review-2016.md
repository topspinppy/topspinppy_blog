---
title: Year In Review 2016 ~ สวัสดีปีใหม่ทุกคนครับ | Happy New Year 2017 เย้!!!!
description: >-
  สวัสดีให้กับตัวเอง วันสุดท้ายของการอยู่บ้าน วันนี้ก็ต้องกลับหอ
  ไปใช้ชีวิตตามเคย กิน…นอน…เรียน ซึ่งอาการก็ไม่ค่อยสู้ดีนัก การเรียนย่ำแย่…
date: '2017-01-06T17:59:28.851Z'
categories: []
keywords: []
slug: >-
  /@topspinppy/%E0%B8%AA%E0%B8%A7%E0%B8%B1%E0%B8%AA%E0%B8%94%E0%B8%B5%E0%B8%9B%E0%B8%B5%E0%B9%83%E0%B8%AB%E0%B8%A1%E0%B9%88%E0%B8%97%E0%B8%B8%E0%B8%81%E0%B8%84%E0%B8%99%E0%B8%84%E0%B8%A3%E0%B8%B1%E0%B8%9A-happy-new-year-2017-%E0%B9%80%E0%B8%A2%E0%B9%89-db469bffe936
---

โกหกว่า จะขี้เกียจ (ตึ่งโป๊ะ!)

สำหรับปีที่ผ่านมา นับว่าเป็นปีที่ ไม่ได้ดี แต่ก็ไม่ได้แย่เสมอไปในชีวิตของเรา ยังมีอะไรหลายๆอย่างที่ก็เป็นเรื่องที่เยี่ยม สรุป YEAR IN REVIEW ซะหน่อย

### ปีที่โศกเศร้า ….

เมื่อต้นปี เดือนมกราคม…ได้สูญเสีย คุณตาที่เป็นที่เคารพรักมากในครอบครัว ตอนปลายปี 2558 ไม่มีโอกาสได้ไปเคารพศพ คุณตา แต่พอต้นเดือนมกราคม ก็ได้ถือโอกาสมาทำบุญครบ 100 วัน

แต่พอปลายปี… ก็มีข่าวที่น่าเศร้าโศกาอาดูร ของชาวไทยทั้งประเทศ ที่ได้ทราบข่าวการสวรรคต ของ ในหลวงรัชกาลที่ ๙ หรือ “พระบาทสมเด็จพระปรเมนทรมหาภูมิพลอดุลยเดช” ในเดือนตุลาคม เป็นเดือนที่รู้สึกเสียใจและแย่ที่สุดในชีวิตที่เกิดมา

### ปีที่มีเหตุการณ์สำคัญเข้ามาในชีวิตเยอะมาก!

ไล่ตั้งแต่ต้นปี

1.  เพื่อนจะซิ่ว — เพื่อนสนิทที่สุดในมหาลัย ณ ตอนนั้น ก็จะย้ายไปเรียนเอกชน มใกรุงเทพ และก็มีเพื่อนอีกคนนึงก็สนิทเช่นกัน ก็ซิ่ว แอดมิชชั่นติดที่ บางมด ถ้าเข้ามาอ่านก็น่าจะรู้ตัวนะว่าใคร 555 ตอนนี้กลุ่มเพื่อนที่ใกล้ชิดกันหายไปสองคน ก็เหลือ 4 คน หนึ่งในนั้นมีผู้หญิงคนเดียวที่คุยกับผมประจำ
2.  งาน IT 3K ที่พระจอมเกล้าธนบุรี — เต้นสันทนาการ ตอนนั้น กางเกงหลุดกลางสนามเลยเว่ยยยยย อายมั้ย ก็อายแหละมั้ง TT’’ อยากดู ก็ไปหาคลิปเอาเอง
3.  ซื้อ Projector มาฉายหนัง — เออสำคัญตรงไหน สำคัญดิ่ เก็บตังซื้อของที่ตัวเองอยากได้แต่ก็นะ…เพื่อนให้สมญานามมันว่า ชัดชิบหายยยยย Full HD เหี้ยๆ
4.  สอบตก F — รวมกัน 3 วิชา (คนละชั้นปี) โห่ โลกแทบล่มสลาย ยังอยากถามตัวเองเหมือนกัน พยายามพอแล้วจริงๆหรือนี่ … ปล่อยให้ F มาเนี่ย
5.  ทำรับน้อง — เหนื่อยนะ แต่สนุก ได้รับน้องมหาลัยเข้ามาเรียนในสาขา IT ทำตั้งแต่เอกสาร ประสานงาน สันทนาการ เต้นเย้วๆโยกๆไป ขอบคุณทุกกิจกรรมเลย ที่ทำให้เด็กที่ เนิร์ดๆ กลายเป็นคนสติไม่ดีไปได้ (ไม่ใช่ละ5555) ใครที่อยู่กับผมมาตั้งแต่ต้น ก็พอจะรู้นิสัยผมว่า โคตรบ้าเรียน!! ตอนมหาลัยก็บ้านะ แต่บ้าน้อยลง (หรอออ) ก็ทำไงได้ คนมันชอบ ถึงแม้จะเรียนไม่ได้ดีหรอกกนะ เออ แล้วก็ขอบคุณน้องๆ IT59 ด้วยที่ตั๊ลล๊ากกก เชื่อฟังพี่ๆทุกคนตลอด
6.  เปิดเทอม — อ้าวเหตุการณ์นี้เกี่ยวไร???มันเกี่ยวแน่ๆแหละ ปิดเทอมกูหายไปไหนนนน ทำรับน้องจนไม่รู้ว่าตัวเองมีปิดเทอม
7.  ไปดูแฟนเดย์กะเพื่อน — ร้องไห้ให้กับหนังเรื่องแรก
8.  ทะเลาะกับเพื่อน — เราผิดเองไม่อยากย้อนความหลัง เจ็บปวดจริงๆ ขาดสติสัมปชัญญะ ขาดการคิดก่อนพูด เยอะมากๆ อยากขอโทษแกหว่ะ แต่ก็ใจไม่กล้า ไม่กล้าเข้าหา …อยากเข้าไปเล่นกับแกเหมือนเดิม อยากเข้าไปหาเหมือนเดิม
9.  ได้โทรศัพท์ใหม่ — อันเนื่องมาจาก โดนร้านซ่อมมือถือโด้ค่าซ่อมไป 800 (โง่อีกแล้วว) พ่อเลยถอยมือถือให้ใหม่

### ปีที่กินก๋วยเติ๋ยวเยอะกว่าข้าว

เออก็กินไปได้ ก๋วยเติ๋ยวหน้ามอ ขอมอบให้คุณธีร์เลย (ขอกล่าวถึงชื่อหน่อยนะ) 5555 พากูออกไปได้แทบทุกวัน เป็นเพื่อนสายแดก สายแหกกระเป๋าตังเนี่ย กระเป๋าตังฉีกจริงๆ จากใจเลย

### ปีที่การเรียนตกต่ำมาก

F ไปได้ 3 ตัว ผลจากการขี้เกียจและไม่ตั้งใจของตัวเอง ลาก่อยเลย ดีว่าเกรดไม่โปร ยังคุมได้ แต่จะมากกว่านี้ไม่ได้ละ

### ปีที่ A Database!!

ดีใจสุดพลัง A ตัวแรกในปี 2 555 ขออวดหน่อยเหอะ ตั้งใจกับมันมากจริงๆ (แต่ทำไมไป F วิชาอื่นฟระ)-ช่างมันครับ แบ่งเวลาไม่ดีเอง ไม่มีใครช่วยได้จริงๆ

### ชอบอะไรในปีนี้

ถามว่าชอบอะไรในปีนี้ ก็คงจะเป็น …. ไม่มีเลย มีแต่เหตุการณ์ที่ไม่ค่อยดีซะเท่าไร่

### ปีนี้อยากทำอะไร

*   อยากเขียนโปรแกรมให้มันเป็นรูปเป็นร่างซัก 1 โปรแกรม ทุกวันนี้โปรเจคที่มีอยู่ก้คาอยู่งั้นอ่ะ อย่าง เว็บไซต์ เครือข่ายยุวทัศน์ กรุงเทพมหานคร ที่เขียนด้วย php อย่าง โปรแกรมคำนวนโน่นนี่นั่น คิดนะ แต่ก็ไม่ค่อยลงมือทำไม่รู้เป็นอะไร
*   อยากฝึกพูด อยากพูดให้เก่งขึ้น อยากทำให้บุคลิกดีกว่านี้ อย่างน้อยก็ให้คนอื่นเชื่อถือเราอ่ะ
*   อยากพูดภาษาอังกฤษเก่ง ตอนนี้คิดว่าถ้าว่างๆจะลงคอร์สออนไลน์ หรือหาตาม Youtube
*   อยากเป็น youtuber มันอาจจะดูเป็นความฝันที่ลมๆแล้งๆไปซักนิด แต่มีแรงบันดาลใจจากการที่ได้ดู Channel Youtuber คนไทย อย่างพี่กาน knn , พี่ซาน Sunbeary ไรงี้ ตั้งใจจะฝึกตัดต่อด้วยแหละ
*   ตั้งใจจะเขียน Blog จริงจัง บลาๆๆๆ

ทั้งหมดอย่างน้อยอยากให้ทำได้ซัก 50% ก็ยังดี จะได้ไม่ Fail เหมือนปีที่ผ่านๆมา

### เราโตขึ้นเยอะเลยนะ

จากเหตุการณ์อะไรหลายๆอย่างที่ผ่านมา เป็นประสบการณ์ให้เราต้องก้าวต่อไป ไม่มีใครอยู่ตัวคนเดียวบนโลก เราต้องมีสังคม และหวังว่าปีนี้ก็จะเจอเหตุการณ์ดีๆ ผสมปะปนกันไปบ้าง ขอบคุณทุกคนที่ผ่านเข้ามาในชีวิตนะครับ

> ไม่ว่าอะไรจะเกิดขึ้น สวัสดีปีใหม่ครับ ^^