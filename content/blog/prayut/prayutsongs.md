---
title: นายกรัฐมนตรีผู้มีดนตรีในหัวใจ
description: >-
  จริงๆเคยโพสต์แนวๆนี้ ไว้ใน Status Facebook แต่ก็อยากจะเอามาขยายความซะหน่อย :)
  ย้อนกลับไปเมื่อสมัยปี 2557 ในเดือนพฤษภาคม เรามีนายกรัฐมนตรี…
date: '2017-01-08T07:18:10.804Z'
categories: []
keywords: []
slug: >-
  /@topspinppy/%E0%B8%99%E0%B8%B2%E0%B8%A2%E0%B8%81%E0%B8%A3%E0%B8%B1%E0%B8%90%E0%B8%A1%E0%B8%99%E0%B8%95%E0%B8%A3%E0%B8%B5%E0%B8%9C%E0%B8%B9%E0%B9%89%E0%B8%A1%E0%B8%B5%E0%B8%94%E0%B8%99%E0%B8%95%E0%B8%A3%E0%B8%B5%E0%B9%83%E0%B8%99%E0%B8%AB%E0%B8%B1%E0%B8%A7%E0%B9%83%E0%B8%88-f6b6b799d4ba
---

จริงๆเคยโพสต์แนวๆนี้ ไว้ใน Status Facebook แต่ก็อยากจะเอามาขยายความซะหน่อย :) ย้อนกลับไปเมื่อสมัยปี 2557 ในเดือนพฤษภาคม เรามีนายกรัฐมนตรี คนที่ 29 ของประเทศไทย พล.อ.ประยุทธ จันทร์โอชา ที่เป็นหัวหน้าคณะรักษาความสงบแห่งชาติ (คสช.) และ ผู้บัญชาการทหารบกอีก 1 ตำแหน่งในสมัยนั้น ด้วยบุคลิกของท่านที่มีความดุดันปนตลกขบขัน ทำให้กลายเป็น Talk Of The Town ในชั่วข้ามคืน ในผลงานของพล.อ.ประยุทธ ที่แก้ปัญหาในด้านต่างๆของประเทศ ซึ่งหนึ่งในผลงานเพื่อคนไทยที่ พล.อ.ประยุทธ ตั้งใจมอบให้กับประชาชน นั่นคือผลงานเพลง นี่เองครับ …

> _สำหรับ เอนทรี่นี้ ตั้งใจจะนำเสนอ 4 เพลง ที่ พล.อ.ประยุทธ จันทร์โอชา ได้แต่งขึ้น_

### เพลงที่ 1 “คืนความสุขให้กับประเทศไทย”

ขอบคุณคลิปวีดีโอ จาก [Kittinun Nakthong](https://www.youtube.com/channel/UCNxs9orDIoiC0sN5tfmGntg)

ประพันธ์ : พล.อ.ประยุทธ จันทรโอชา   
เนื้อร้อง / ทำนอง : วิเชียร ตันติพิมลพันธ์  
ขับร้อง : จ่าสิบเอก พงศธร พอจิต

หลังจากการรัฐประหาร ปี 2557 มา ประเทศไทยได้ก้าวสู่การที่มีรัฐบาลทหารเต็มรูปแบบ ภายใต้การบริหารประเทศของ พล.อ.ประยุทธ จันทรโอชา เพลงนี้เป็นเพลงแรกในปี 2557 ที่ท่านนายกรัฐมนตรี ตั้งใจที่จะแต่งและมอบให้กับประชาชน โดยมอบให้กับ วิเชียร ตันติพิมลพันธ์ นักแต่งเพลงชื่อดังเป็นผู้เรียบเรียงประกอบทำนอง ขับร้องและบรรเลงโดยวงดุริยางค์กองทัพบก ซึ่ง ผมก็รู้สึกว่า เป็นเพลงที่ฟังง่าย ความหมายดี ฟังและรู้สึกฮึกเหิม ถ้าเอาจากความรู้สึกจริงๆของผมคือ ท่านนายก คงอยากให้เราอดทนรอ อนาคตที่สดใส ขอให้เชื่อมั่นในทุกคนที่กำลังทำเพื่อประเทศ นับได้ว่าตั้งแต่ ปล่อยซิงเกิ้ลแรก มา เพลงนี้ฮิตชั่วข้ามคืน ชนิดที่ว่าทุกคนร้องได้หมด ไปไหนก็ได้ยินแต่เพลงนี้ จริงๆครับ ว่าแต่ ก็คงอยากรู้กันใช่ไหมครับว่า ต้นฉบับเสียงร้องอันนุ่มนวลนี้เป็นใคร ไปติดตามรายงานจาก ทีมข่าว new)tv กันครับ

ปล.ขอบคุณ new)tv ที่ผลิตสกู๊ปนี้ขึ้นมา และก็ขอบคุณผู้อัพลงด้วยครับ

### เพลงที่ 2“เพราะเธอคือประเทศไทย”

คำร้อง : พลเอกประยุทธ์ จันทร์โอชา  
เรียบเรียงคำร้อง : วิเชียร ตันติพิมลพันธ์  
ทำนอง : พันตรี สุระชัย ถวิลไพร  
ขับร้อง : จ่าสิบเอก พงศธร พอจิต  
อำนวยการผลิต : พลตรี กฤษดา สาริกา

Single ที่ 2 ครบรอบ 9 เดือนของการบริหารประเทศภายใต้รัฐบาล คสช. ครับ เพลงนี้ พลเอกประยุทธ ได้ตะหวัดปลายปากกา ตั้งใจจะมอบให้เป็นของขวัญเนื่องในเทศกาลปีใหม่ ให้กับประชาชน ในปี 2558 ซึ่งหวังว่า จะเป็นเพลงที่ช่วยเติมลมหายใจให้ทุกคนได้เดินหน้าต่อไป และเพลงนี้ก็ได้ติดหูไปเป็นที่เรียบร้อย …

### เพลงที่ 3 “ **ความหวังความศรัทธา**”

ขอบคุณ channel กรมประชาสัมพันธ์

ประพันธ์คำร้องโดย : พลเอก ประยุทธ์ จันทร์โอชา  
ทำนองและเรียบเรียงเสียงประสานโดย : พันตรี สุระชัย ถวิลไพร  
ขับร้องโดย : จ่าสิบเอก พงศธร พอจิต  
ควบคุมการผลิตโดย : พลตรี กฤษดา สาลิกา

Single ที่ 3 ที่ได้ถูกประพันธ์ขึ้นในปี 2559 ได้ฟังปลายเดือนตุลาคมฯ 2559 หลังจากเกิดเหตุการณ์ที่สูญเสีย เมื่อได้ทราบข่าวการสวรรคต ของ ในหลวงรัชกาลที่ ๙ ซึ่งนำความโศกเศร้ามาสู่คนไทยทั้งประเทศ … ซึ่งเนื้อหารวมๆมีใจความ คือ เพื่อเป็นขวัญและกำลังใจให้แก่ประชาชนร่วมกันฝ่าฟันอุปสรรคต่างๆ เพื่อมุ่งสู่จุดหมายเดียวกัน คือร่วมกันสร้างชาติไทย เป็นเนื้อหาที่ลึกซึ้งกินใจ จริงๆครับ อยากให้ทุกคนลองฟัง

### เพลงที่ 4 “ สะพาน”

ประพันธ์ : พล.อ.ประยุทธ์ จันทร์โอชา  
คำร้อง/ทำนอง : วิเชียร ตันติพิมลพันธ์  
บรรเลง : ดุริยางค์ทหารบก  
ขับร้องโดย : จ่าสิบเอก พงศธร พอจิต

Single ที่ 4 ที่ปล่อยออกมาให้ประชาชนได้ฟังในเทศกาลปีใหม่ เพลงนี้ พลเอกประยุทธ แต่งครั้งแรกในที่ประชุม ครม. ซึ่ง พล.อ. ประยุทธ ได้กล่าวในที่ประชุมว่า “คำว่า “สะพาน” ไม่ได้หมายความถึงตัว พล.อ.ประยุทธ์คนเดียว แต่หมายถึง ครม. ข้าราชการทหาร ตำรวจและประชาชนที่จะต้องเป็นสะพานก้าวข้ามความขัดแย้ง ก้าวข้ามสิ่งเก่าๆ ที่ไม่ได้พัฒนาไปสู่สิ่งที่พัฒนาเพื่อปฏิรูปประเทศ ฉะนั้นทุกคนต้องร่วมมือร่วมกัน สะพานจะไม่สามารถก้าวข้ามผ่านไปได้ ถ้าทุกคนยังวนเวียนอยู่กับเรื่องความขัดแย้งเดิมๆ คิดแบบเดิมๆ พล.อ.ประยุทธ์จึงอยากให้กำลังใจทุกคนและนำเพลงนี้เป็นอุทาหรณ์ก้าวข้ามผ่านไปให้ได้”

ก็ต้องขอบคุณข้อมูลดีๆจาก  
1.[http://www.manager.co.th/Politics/ViewNews.aspx?NewsID=9600000000961](http://www.manager.co.th/Politics/ViewNews.aspx?NewsID=9600000000961)

2\. [http://news.voicetv.co.th/thailand/425793.html](http://news.voicetv.co.th/thailand/425793.html)

ที่ทำให้เกิดการเรียบเรียงบทความนี้ขึ้นนะฮะ ขอให้ทุกคนมีความสุขกับการฟังเพลง และ อย่าลืมเป็นกำลังใจให้กับทุกคนที่เป็นกำลังสำคัญของประเทศด้วยนะครับ ^^ สวัสดีครับ :)