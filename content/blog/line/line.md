---
title: Line ยิ่งไลน์ ยิ่งใกล้
description: ติ๊งดิ่งงง ไลนนน์!
date: '2017-01-07T11:40:14.069Z'
categories: []
keywords: []
slug: >-
  /@topspinppy/line-%E0%B8%A2%E0%B8%B4%E0%B9%88%E0%B8%87%E0%B9%84%E0%B8%A5%E0%B8%99%E0%B9%8C-%E0%B8%A2%E0%B8%B4%E0%B9%88%E0%B8%87%E0%B9%83%E0%B8%81%E0%B8%A5%E0%B9%89-3f1694861704
---

ติ๊งดิ่งงง ไลนนน์!

มีใครเป็นเหมือนกันบ้าง ที่บ้านญาติๆแต่ละคนก็มีโทรศัพท์มือถือ สมาร์ทโฟนกันคนละเครื่อง ลุงป้าน้าอาตา แต่ละคนมีสมาร์ทโฟนกันหมด และส่วนใหญ่สมาร์ทโฟนปัจจุบันก็จะมีโปรแกรมไลน์ ที่เรารู้จักกันดี เป็นโปรแกรมที่ลงทุกแพล็ตฟอร์มของโทรศัพท์มือถือ ซึ่งนี่แหละครับ แค่มีโปรแกรมไลน์ ก็รู้สึก Connected! เหมือนเอาสายแลนมาเสียบที่ตัวเราแล้ว

ซึ่งพอทุกคนมีสมาร์ทโฟนกันหมด ในฐานะที่เราเป็นลูกหลานที่เรียนทางด้านสายเทคโนโลยี ก็อดไม่ได้ที่จะต้องสอนให้ทุกคนเล่นไลน์ให้เป็น เริ่มตั้งแต่ใส่เบอร์โทรศัพท์ ใส่รูป Display Add Friend พิมพ์ข้อความส่งหากัน และก็เริ่มมี Line Group ครอบครัวอย่างเป็นทางการ… เย้!!

![อารมณ์คิดถึงบ้านก็มา](img\1__a5v2llok__sMutoW2l3eEzw.png)
อารมณ์คิดถึงบ้านก็มา

พอมีไลน์กลุ่มแล้ว ทุกคนจะถือสภาพเป็นนักเรียนฝึกหัด พอถึงเวลาก็จะส่งข้อความ …. สวัสดีตอนเช้า วันนี้อากาศสดใส กำลังใจดีๆมาฝาก บลาๆๆๆ %$^#$^%#$%^#@$%^@#$%@#$%^@$

![ไม่ต้องถามว่าภาพมาจากไหนนะครับ … น่าจะรู้กันว่า Google (บอกทำไม?)](img\1__qYJsoJme6lMVlH1cegSteA.png)
ไม่ต้องถามว่าภาพมาจากไหนนะครับ … น่าจะรู้กันว่า Google (บอกทำไม?)

แรกๆก็รู้สึกแอบรำคาญนะ ที่แบบ เออ ส่งอะไรกันเยอะแยะ ส่งทุกวัน สวัสดีเช้า กลางวัน เย็น แม้แต่นอนก็ยังส่งมา แต่พอมานึกดูดีๆแล้ว เออ จุดประสงค์ของเราจริงๆแล้ว เราสอนลุงๆป้าๆพ่อแม่ ไปเพื่ออะไร ถ้าไม่ใช่เพื่อให้เราอยู่ใกล้กัน ให้เราสามารถสื่อสารกันได้ตลอดแม้อยู่ไกลกัน (เขียนไปจะน้ำตาไหล) ผู้ใหญ่ก็คงอยากจะแบ่งปันความสุขกายสบายใจผ่านรูปภาพสวยๆทุกๆเช้า สำหรับเด็กรุ่นใหม่อย่างเรามันอาจจะดูแบบ เออ เชยหว่ะ ภาพอะไรก็ไม่รู้ ไม่ต้องส่งมานะ รำคาญ!! ก็ตามประสาเด็กรุ่นใหม่อ่ะครับ แต่ลองนึกถึงผู้ใหญ่ที่เค้าต้องการที่พึ่งทางใจ ต้องการแบ่งปันความสุขให้กับลูกๆหลานๆ เค้าก็หวังดีอ่ะครับ แรกๆผมก็รู้สึกบ่นนะ แต่กว่าผู้ใหญ่ท่านจะเล่นได้ถึงขนาดนี้ พยายามจะส่งข้อความให้เรารู้สึกดี ก็ลำบากเหมือนกัน เห็นเค้าพยายามเพื่อเรา ก็รู้สึกดีครับ

สำหรับใครที่เคยมีความรู้สึกแบบผม ก็อยากให้ลองสละเวลาซัก 1–2 นาที ดูแลความรู้สึกผู้ใหญ่ ลองตอบกลับไปหาญาติๆ ลุงป้าน้าอาพ่อแม่ ที่ส่งหาเราบ้าง ลองรับไว้เถอะครับ วันนึงที่ไม่มีข้อความนี้ส่งมา ระวังจะใจหายนะครับ ^^’’